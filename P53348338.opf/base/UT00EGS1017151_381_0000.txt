༼པ༽༄༅། །སྒྲོལ་མའི་ཞལ་ཕྱག་ལ་སྤེལ་བའི་བཀྲ་ཤིས་ཀྱི་ཚིགས་སུ་བཅད་པ་བཞུགས།། ༄༅། །ཨོཾ་སྭ་སྟི་སིདྡྷཾ། བླ་མ་དང་དཀོན་མཆོག་གསུམ་ལ་ཕྱག་འཚལ་ལོ། །སངས་རྒྱས་ཀུན་གྱི་ཕྲིན་ལས་ཀུན། །གཅིག་ཏུ་བསྡུས་པ་ལྷ་མོའི་སྐུར། །སྟོན་མཛད་རྗེ་བཙུན་སྒྲོལ་མ་ཡིས། །རྟག་ཏུ་ཁྱོད་ནི་སྐྱོང་གྱུར་ཅིག །དེ་ཡི་ཕྱག་གཡས་བརྐྱང་པ་ནི། །ཁྱེད་ཀྱི་སྤྱི་བོར་གཞོལ་ཞིང་བབ། །མཆོག་སྦྱིན་དམ་པའི་ཕྱག་རྒྱ་ཡིས། །ཁྱེད་ལ་འབྲས་མཆོག་སྩོལ་གྱུར་ཅིག །ཕྱག་གཡོན་ཨུཏྤལ་འཛིན་པ་ཡིས། །ཁྱེད་ཀྱང་བཟུང་ནས་ཉེར་དྲངས་ཏེ། །ཉིད་ཀྱི་ཐུགས་ཀྱི་དཀྱིལ་འཁོར་དུ། །ཉེ་བར་བཅུག་ནས་སྐྱོང་གྱུར་ཅིག །དཔོན་མོ་ཆེན་མོ་ལའོ།། །།ཡེ་དྷརྨཱ་ཧེ་ཏུ་པྲ་བྷ་ཝཱ་ཧེ་ཏུནྟེ་ཥཱནྟ་ཐཱ་ག་ཏྭ་ཧྱ་ཝ་དཏ། ཏེ་ཥཱཉྩ་ཡོ་ནི་རོ་དྷ་ཨེ་ཝཾ་བཱ་དཱི་མ་ཧཱ་ཤྲ་མ་ཎཿ ༈ གུ་རུས་དཔར་རྩ་སྤེལ་བའོ།།