༼ན༽༄༅། །ཉི་མ་ལ་སྤྲིང་པ་བཞུགས།། ༄༅། །ཨོཾ་སྭ་སྟི་སིདྡྷཾ། དཔལ་ལྡན་ས་སྐྱ་པཎྜི་ཏས། ཉི་མ་ལ་སྤྲིང་པ། ཉོན་མོངས་ཀྱིས་སྔོ་དད་པས་སྟོང་པའི་རང་བཞིན་ནམ་མཁའི་ཁོངས་སུ་ལང་ཚོ་རྒྱས་པའི་སྤྲིན་འདུས་པ། །ངན་རྟོག་རླུང་དམར་ཕྱོགས་རྣམས་ཀུན་འཁྲུག་རྣམ་འགྱུར་གློག་ལྟར་འགྱུ་བས་རང་གི་རང་བཞིན་གསལ་བྱེད་ཅིང༌། །ཚིག་ངན་སེར་བ་རྩུབ་སྤྱོད་རྡོ་རྗེ་ཆར་འབེབས་དགེ་ལེགས་ལོ་ཏོག་ཐར་པའི་ཁང་བཟངས་རབ་འཇོམས་པའི། །འཇིགས་ཆེན་འདི་ལ་ཡོན་ཏན་བང་མཛོད་འཕེལ་འདོད་དཔལ་ལྡན་ས་སྐྱར་གནས་རྣམས་བསྲུང་བར་ཅིས་མི་བརྩོན།། །། ༈ གུ་རུས་དཔར་རྩ་སྤེལ་བའོ།།