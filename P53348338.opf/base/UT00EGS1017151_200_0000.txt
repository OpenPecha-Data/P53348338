༼ཏ༽༄༅། །མཎྜལ་གྱི་ཆོ་ག་བཞུགས།། ༄༅། །བླ་མ་དམ་པ་རྣམས་ལ་ཕྱག་འཚལ་ལོ། །མཎྜལ་བྱ་བ་ནི་དྲི་ཞིམ་པོའི་ཆུས་བྱུགས་ལ། མེ་ཏོག་གི་ཚོམ་བུ་ལྔ་དགོད། མཆོད་པ་དང་གཏོར་མ་བཤམ། མེ་ཏོག་ཚོམ་བུ་ལྔའི་སྟེང་དུ། སྐད་ཅིག་གིས་གདན་བསམས་པའི་སྟེང་དུ། ཧྲཱིཿལ་སོགས་པའི་ཡི་གེ་ལྔ་ལས་ལྷ་ལྔ་བསྐྱེད། ཡང་ན་སྐད་ཅིག་གིས་བསྐྱེད། བདག་གི་ཐུགས་ཀའི་ས་བོན་གྱི་འོད་ཀྱིས་ཡེ་ཤེས་པ་བཀུག་ལ་བསྟིམ། ཕྱག་བྱ། གྲུབ་ན་ལྷ་རེ་ལ་མཆོད་པ་ལྔ་ལྔ་དབུལ། བདུན་རྣམ་དག་རྫོགས་པར་བྱ། དེ་ནས་བཟླས་པ་བྱ། གཏོར་མ་བཏང་ལ་འདོད་པའི་དོན་ལ་གསོལ་བ་གདབ། དེ་ནས་ཡེ་ཤེས་པ་གཤེགས། དམ་ཚིག་པ་བདག་ལ་བསྡུ། མེ་ཏོག་མཎྜལ་གྱི་དབུས་སུ་སྤུངས་ལ་གཞག་གོ །ཨི་ཐི།། །། ༈ གུ་རུས་དཔར་རྩ་སྤེལ་བའོ།།