༼བ༽༄༅། །ཉི་ཁྱིམ་འཕོ་བའི་ངེས་པ་བཞུགས།། ༄༅། །གསལ་ཞིང་ཐོགས་མེད་མྱུར་དུ་འཇུག །ཁྱབ་པ་དང་ནི་རབ་བརྟེན་པའི། །བློ་གྲོས་གང་ལ་ལྡན་པ་དེ། །བློ་གྲོས་རྒྱལ་མཚན་ཞེས་བྱའོ། །ཉི་ཁྱིམ་འཕོ་བའི་ངེས་པ་ནི། །ཉི་དག་སྐར་མ་མཁའ་རོས་བསྒྱུར། །ཆུ་ཚོད་བསྲེས་ལ་མདའ་ཡོན་ཟླས། །རྙེད་པ་འདས་པའི་ཁྱིམ་གྱི་གྲངས། །ལྷག་མ་སྡེ་པས་རྙེད་པ་ནི། །འདས་པའི་ཞག་ཡིན་ལྷག་ཆུ་ཚོད། །ཆུ་སྲང་དུས་མིག་གིས་རྙེད་པ། །འདས་པའི་ཆུ་སྲང་ལྷག་མ་རོས། །བསྣུན་ནས་དབུགས་བསྲེ་ཉི་མ་ཡིས། །རྙེད་པ་འདས་པའི་དབུགས་སུ་འགྱུར། །ཁྱིམ་རེའི་སྤྱད་བྱ་ཡོངས་རྫོགས་པ། །དེ་ཡི་ཚེ་ན་འཕོ་བར་འགྱུར།། །། ༈ གུ་རུས་དཔར་རྩ་སྤེལ་བའོ།།