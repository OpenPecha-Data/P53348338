༼པ༽༄༅། །ཡང་ཆོས་རྗེ་པ་ལ་བསྟོད་པ་གཉིས་བཞུགས།། ༄༅། །གདོང་བཞི་ཐོར་ཚུགས་ཞི་བའི་ཟླ་ཚེས་དང༌། །དབང་པོའི་ཅོད་པན་འཇུག་སྲེད་སྤྱི་གཙུག་གིས། །གང་གི་ཞབས་པད་དྲི་མེད་ལ་བཏུད་པ། །དེ་ཡི་ཞབས་ལ་གུས་པས་ཕྱག་འཚལ་ལོ།། །།མཁྱེན་པའི་ཆུ་འཛིན་སྤོབས་པ་མྱུར་འཇུག་གློག་ཕྲེང་ཀུན་ནས་རབ་འགྱུ་ཞིང༌། །དཔྱོད་པའི་རླུང་ཤུགས་ཀུན་ནས་གཡོ་བས་ཤེས་བྱའི་མཁའ་ཀུན་ཁྱབ་མཛད་དེ། །རིགས་པའི་འབྲུག་གི་སྒྲ་དབྱངས་ཆེར་སྒྲོགས་ལེགས་བཤད་ཚིག་གི་ཆར་འབེབས་པས། །སྲིད་པའི་གདུང་སེལ་རྣམ་གྲོལ་ལོ་ཏོག་རྣམ་པར་སྐྱེད་མཛད་བླ་མ་རྒྱལ།། །། ༈ གུ་རུས་དཔར་རྩ་སྤེལ་བའོ།།