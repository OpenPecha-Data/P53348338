༼བ༽༄༅། །ཚེ་དཔག་མེད་ལ་བསྟོད་པ་བཞུགས།། ༄༅། །སྣ་ཚོགས་འདབ་རྒྱས་ཆུ་སྐྱེས་ལྟེ་བར་བསིལ་ཟེར་ཅན་སྟེང་དུ། །ལྷུན་པོ་ལྟར་བརྗིད་འོད་ཟེར་ཆེར་འཕྲོས་པདྨ་རཱ་གའི་མདོག །བདུད་རྩིས་ཡོངས་གང་ལྷུང་བཟེད་ལེགས་འཛིན་མཉམ་གཞག་ཕྱག་རྒྱ་ཅན། །ཚེ་དང་ཡེ་ཤེས་དཔག་ཏུ་མེད་མགོན་གུས་པས་ཕྱག་འཚལ་ལོ།། ༈ །།འདི་ལ་མ་དམིགས་སྲིད་ལ་མི་སྨོན་ཞིང༌། །བདག་ལ་མ་ཆགས་སྟོང་ཉིད་སྙིང་རྗེ་ཡིས། །སྲིད་དང་ཞི་བའི་མཐའ་གཉིས་རྣམ་བསལ་ནས། །སྐུ་གསུམ་མངོན་དུ་བྱེད་པའི་ཐེག་ཆེན་ལམ།། ༈ །།ཡན་ལག་དྲུག་ཅུ་ལྡན་པའི་གསུང་དབྱངས་ཀྱིས། །ཡོན་པོའི་གཞུང་ལུགས་རྣམ་པར་སུན་ཕྱུང་ནས། །ཡིན་པར་ངེས་པའི་ཆོས་དོན་སྟོན་མཛད་ཅིང༌། །ཡུན་དུ་འགྲོ་ལ་རྣམ་པར་གསལ་གྱུར་ཅིག། །། ༈ གུ་རུས་དཔར་རྩ་སྤེལ་བའོ།།